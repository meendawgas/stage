🕶: Ko tau trūksta?

🧣: Man trūksta namų.

🕶: O ko tau reikia?

🧣: Turbūt, pagalbos.

🕶: Ar atėjai pas mane, kad padėčiau surasti namus?

🧣: Matyt, kad taip.

🕶: Labai gerai. Tau leidus, arba neprieštaraujant, šįkart aptarsime tris klausimus. Panašu, kad šiokio tokio tvirtumo atsakymą turi tik į vieną iš jų.

Dainius, nutylėjo tai, kas atėjo į galvą. Jis vis dar laikė savyje nepasitikėjimą. Jis nepasitikėjo žmogumi priešais save. Vis kirbėjo abejonė, kad jo darbo metodai remiasi manipuliacija ir kažkokiomis slaptomis žiniomis apie žmogų. Tuo pačiu suprato, buvo tuo įsitikinęs, kad tai, dėl ko čia atėjo - veikia. Tai suteikė pasitikėjimo. Visų pirma savimi. Jis nutylėjo, kad tai ką girdi - įkvepia.

🕶: Kas tau yra namai?

🧣: .. namai man - vaikystė.. senatvė.. pusryčiai.. ir vakarienė.

🧣: Visa kita kažkodėl dingo. Iškrito iš galvos. Neturiu ką pasakyti.

🧣: Kur visa kita? Kas tarpuose?

🕶: Turiu trumpam pasitraukti. Atsiprašau.

Dainius buvo beveik tikras, kad tai eilinis triukas, siekiant priversti jį galvoti primesta kryptimi. Galbūt, netgi numanant rezultatą. Norėjosi užpykti, bet mintyse ištarė: "Gerai, pažaidžiam, pagal tavo taisykles, o po to, bus matyt".

🕶: Dar kartą atsiprašau. Prisiminiau vieną reikalą, norėjau sutvarkyti, kad vėliau mums nesutrukdytų. Ar galime tęsti?

🧣: Taip. Aš šiek tiek spėjau pagalvoti.

🕶: Puiku, labai įdomu. Ar gali pasidalinti kokios mintys aplankė, kol manęs nebuvo?

🧣: Nežinau ar tai kažkur veda.

🕶: Pamatysime. Prašau.

🧣: Visų pirma, nežinau kas yra senatvė. Aš ją mačiau, bet nežinau kas tai yra. Tai nėra mirtis. Tą suprantu. Nors, tiesą sakant, nesu matęs. Ką turiu omeny.. tai, kad nežinau kodėl patalpinau senatvę į savo namus 🤷‍♂️

🕶: Pagalvokime.

🧣: Na taip.. Turbūt tikrai. Aš norėčiau.. Aš noriu suprasti senatvę ir pamatyti mirtį - savo namuose. Taip, manau, tai geras noras. Aš to noriu. Ačiū.

🕶: Puiku.

🧣: Atsiprašau, aš pasitaisysiu. Noriu pasenti ir mirti - savo namuose. Toks mano noras.

🕶: Ar tikrai?

🧣: ..

🧣: Tikrai.. pasenti aš iš viso nenoriu.. Ir mirti..

🧣: Tai man nepadeda. Kaip man galvoti?

🕶: Kodėl pasitaisei?

🧣: Pabijojau, kad galiu suprasti senatvę anksčiau laiko, koks tas laikas bebūtų, ir, kad savo namuose galiu pamatyti kažkieno mirtį.

🧣: Apie tai galvojant man pasidarė baisu.

🕶: Ar norėtum, kad tavo mirtį kas nors matytų?

🧣: Suprantu ką nori pasakyti.

🕶: Ar tikrai?

🧣: Tikrai. Mirti vienas - nenoriu. Vadinasi noriu, kad kažkas matytų mano mirtį.

🕶: Ką tai reiškia?

🧣: Tai reiškia, kad.. Visų pirma, negaliu užkrauti kažkam naštos, kurios pats nenoriu nešti. 

🧣: Todėl man reikia pasiruošti, kažkokiu būdu, nebijoti, pamatyti ne savo mirtį, savo namuose.

🧣: Nebent..

🕶: Kas?

🧣: Ne, nieko.

🧣: Aš turėsiu pagalvoti kodėl bijau. Ir kaip tos baimės atsikratyti.

🕶: Turbūt, turi tam laiko.

🧣: 😏

🧣: Kaip dėl senatvės?

🕶: Kas?

🧣: Aš nenoriu pasenti. Bent jau ne anksčiau laiko. Dar kyla klausimas ar noriu pasenti namuose.

🧣: Man neaišku ko aš noriu iš senatvės.

🕶: O kokie variantai?

🧣: ..

🧣: Lieku prie pirmojo noro. 

🧣: Noriu suprasti senatvę ir pamatyti mirtį - savo namuose.

🧣: Tokiu atveju, turėsiu dar vieną norą. Noriu atsikratyti baimės pamatyti kažkieno mirtį, savo namuose.

🧣: Manau, kad supratęs senatvę, pats mirti, savo namuose, nebijosiu.

🧣: Tikiuosi.

🕶: Turbūt, turi tam laiko.

🧣: Tikiuosi.

🕶: Padarykime pertraukėlę.

Dainius, pasiliko vietoje. Jautėsi kažką sužinojęs arba supratęs. Galima sakyti, džiaugėsi savo puikiai suformuluotu noru. Ir, dėl to noro, kilusi abejonė ir baimė, atvedė prie kažkokio užtikrintumo arba didesnio pasitikėjimo. Dar kartą užmetė akį į pokalbio užrašus. Šiek tiek sustojo ties ką tik užgimusiu antruoju noru:

Noriu atsikratyti baimės pamatyti kažkieno mirtį, savo namuose.

Ir jį nudiegė baimė, arba išgąstis. Jeigu tai kažkuo skiriasi.
